T.C.
SELÇUK ÜNİVERSİTESİ
TEKNOLOJİ FAKÜLTESİ
BİLGİSAYAR MÜHENDİSLİĞİ BÖLÜMÜ
UYGULAMA PROJELERİ YÖNERGESİ

Doküman No

TF-BM-YR-03

Revizyon Tarihi

22.02.2021

Revizyon No

03

Sayfa No

1/3

1) AMAÇ
   Selçuk Üniversitesi Teknoloji Fakültesi Bilgisayar Mühendisliği Bölümü ders programında yer alan
   Proje Tabanlı Öğrenme, Proje Yönetimi, Yazılım Projesi, Donanım Projesi, Bitirme Projesi,
   Mühendislik Tasarımı ve Bilgisayar Mühendisliği Uygulamaları dersleri ile ilgili ilkeleri
   belirlemektir. Bundan sonraki maddelerde Proje dersleri ifadesi Proje Tabanlı Öğrenme, Proje
   Yönetimi, Yazılım Projesi, Donanım Projesi, Bitirme Projesi, Mühendislik Tasarımı ve Bilgisayar
   Mühendisliği Uygulamaları dersleri yerine kullanılacaktır.

2) KAPSAM
   Proje dersleri için; proje konularının tespiti ve ilan edilmesi, danışman ataması, yürütülmesi,
   değerlendirilmesi ve teslimi ile ilgili usul ve esasları kapsar.

3) DAYANAK
   Bölümümüzde Projesi derslerinin “Proje Uygulama Esasları” uyarınca yürütülmesi Bölüm
   Akademik Kurulunun ……… tarihinde yapılan toplantısında kabul edilmiştir. Bu karara göre;
   bölümümüzde Proje dersleri kapsamında çalışma konularının belirlenmesi, yürütülmesi ve
   değerlendirilmesi hususlarında tüm öğretim elemanları ve öğrenciler tarafından proje uygulama
   esasları dikkate alınır.
4) PROJE KONULARININ TESPİTİ, DANIŞMAN ATAMASI VE İLAN EDİLMESİ
   4.1) Proje Konuları
   Proje konuları bölüm öğretim üyeleri/görevlileri tarafından bölümün bilim dalları esas alınarak
   belirlenir. Ayrıca öğrenciler de bireysel olarak alanları ile ilgili bir konuda proje önerisinde
   bulunabilir. Proje dersini alan öğrenciler, tercihen endüstriyel uygulamada karşılaşılan bir
   sorunu
   konu olarak seçer ve kendisine danışman olarak atanan öğretim üyesi/görevlisi ile ön görüşmeler
   yapar.
   Ön görüşmeler neticesinde, proje konusu belirlenir ve Form 1 Proje Öneri Formu doldurularak
   Bölüm Başkanlığı’na teslim edilir.

T.C.
SELÇUK ÜNİVERSİTESİ
TEKNOLOJİ FAKÜLTESİ
BİLGİSAYAR MÜHENDİSLİĞİ BÖLÜMÜ
UYGULAMA PROJELERİ YÖNERGESİ

Doküman No

TF-BM-YR-03

Revizyon Tarihi

22.02.2021

Revizyon No

03

Sayfa No

2/3

4.2) Proje Danışmanlıklarının ve Konularının İlan Edilmesi
a) Proje derslerinde danışmanlık yapacak öğretim üyelerinin/görevlilerinin kontenjanı, bölüm
başkanlığı tarafından belirlenir. Kontenjan belirlenirken, öğretim elemanlarının eşit sayıda
öğrenciye danışmanlık yapması dikkate alınır.
b) İlgili yarıyılın ilk haftasında, öğrenciye hangi öğretim üyesi/görevlisinin danışmanlık yapacağı
Bölüm Başkanlığı’nca atanarak ilan edilir.
c) Öğrenci, proje konusunu belirlemek için danışmanı olan öğretim üyesi/görevlisi ile ön
görüşmeler yapar. Proje konuları 3. haftanın son gününe kadar belirlenmek zorundadır.
d) Danışman ve öğrenciler arasında yapılan ön görüşmeler neticesinde, oluşturulan proje grupları
ilgili yarıyılın üçüncü haftasında öğretim elemanları tarafından bölüm başkanlığına bildirilir.
e) Öğrenciler proje danışmanı değişikliği talebinde bulunabilirler. Bu kapsamda; (a) bendinde
belirtilen kontenjan dengesinin sağlanabilmesi için danışman değişikliğinin iki öğretim üyesinin
danışmanı olduğu öğrenciler arasında karşılıklı olarak yapılması zorunludur. Diğer bir ifadeyle;
A öğretim üyesindeki bir öğrenci B öğretim üyesine geçecek ise B öğretim üyesinin
danışmanlığındaki başka bir öğrenci de A öğretim üyesine geçmek istemelidir. Danışman
değişikliği yapmak isteyen öğrenciler, geçmek istediği öğretim üyesinin/görevlisinin ve mevcut
danışmanlarının onayını alarak dilekçe ile Bölüm Başkanlığı’na ilgili yarılın ilk 2 haftası içinde
başvuru yapabilir. Belirtilen sürenin dışında kesinlikle danışman değişikliğine izin verilmez.
f) İlgili yarıyılın 4. haftasında, tüm proje grupları ve danışmanları bölümün web sayfasından
duyurulur.

5) PROJENİN YÜRÜTÜLMESİ
   5.1) Proje Süresi
   Proje Tabanlı Öğrenme, Proje Yönetimi, Yazılım Projesi, Donanım Projesi, Bitirme Projesi,
   Mühendislik Tasarımı ve Bilgisayar Mühendisliği Uygulamaları derslerinin süreleri birer
   yarıyıldır.
   Proje Tabanlı Öğrenme (3.yarıyıl), Yazılım Projesi (5.yarıyıl) ve Bilgisayar Mühendisliği
   Uygulamaları (7.yarıyıl) dersleri güz yarılında, Proje Yönetimi (4.yarıyıl), Donanım Projesi
   (6.yarıyıl), Mühendislik Tasarımı (6.yarıyıl) dersleri bahar yarıyılında açılır. Bitirme Projesi
   dersi (7.
   ve 8. yarıyılda) hem güz döneminde hem de bahar döneminde açılır. Fakat bu dersi öğrenciler
   sadece bir dönemde alabilirler.

T.C.
SELÇUK ÜNİVERSİTESİ
TEKNOLOJİ FAKÜLTESİ
BİLGİSAYAR MÜHENDİSLİĞİ BÖLÜMÜ
UYGULAMA PROJELERİ YÖNERGESİ

Doküman No

TF-BM-YR-03

Revizyon Tarihi

22.02.2021

Revizyon No

03

Sayfa No

3/3

5.2) Projenin İlerleme Takibi
Projeler;

proje

danışmanlarının

koordinasyonunda

yürütülür.

Öğrenciler

danışmanlarına,

danışmanlarının belirlediği saat aralıklarında her hafta bilgi verirler. Ayrıca danışman, yarıyılda
en
az 3 defa olmak üzere düzenli periyotlar ile Form 2 Proje İlerleme Takip Formunu doldurarak
projenin ilerleyişini denetler.
5.3) Projelerin Değerlendirilmesi
Proje dersleri, proje danışmanı tarafından ara sınav ve genel sınav olarak iki aşamada
değerlendirilir. Değerlendirme sınav programında ilan edilen tarih ve saatte yapılır. Proje
Danışmanı değerlendirme ile ilgili olarak Form 3 Proje Değerlendirme Formunu doldurur.

6) PROJENİN TESLİMİ
   a) Proje yazım kuralları bölüm web sayfasında ilan edilmiştir. Proje raporu bu kurallara uygun
   şekilde hazırlanmalıdır.
   b) Projelerini tamamlayan öğrenciler proje raporlarını basılı ve elektronik ortamda (pdf ve word
   halini-Cd/DVD) danışmanlarına teslim eder. Proje raporlarını teslim etmeyen öğrenciler dersten
   başarısız sayılırlar.

7) EKLER
   7.1) Form 1 (TF-BM-PF-01) : Proje Öneri Formu
   7.2) Form 2 (TF-BM-PF-02) : Proje İlerleme Takip Formu
   7.3) Form 3 (TF-BM-PF-03) : Proje Değerlendirme Formu
   7.4) Form 4 (TF-BM-PF-04) : Proje Danışmanı Değişikliği Talep Formu


T.C.
SELÇUK ÜNİVERSİTESİ
TEKNOLOJİ FAKÜLTESİ
BİLGİSAYAR MÜHENDİSLİĞİ BÖLÜMÜ

PROJE RAPORU YAZIM KILAVUZU

2023
KONYA

İÇİNDEKİLER

1. GİRİŞ​
   3
2. GENEL BİÇİM VE YAZIM PLANI​
   3
   2.1. Yazım
   Dili...............................................................................................................3
   2.2. Kullanılacak Kâğıdın Özelliği, Kenar
   Boşlukları...................................................3
   2.3. Yazı
   Özelliği...........................................................................................................
   3
   2.4. Satır Aralıkları ve
   Düzeni.......................................................................................4
   2.5. Bölüm ve Alt Bölüm
   Başlıkları.............................................................................. 5
   2.6. Sayfaların
   Numaralanması....................................................................................
   5
   2.7. Proje İçinde Kaynak
   Gösterme...............................................................................6
   2.8.
   Dipnotlar.................................................................................................................
   7
   2.9. Simgeler, Kısaltmalar ve
   Sayılar............................................................................ 7
3. ŞEKİL, ÇİZELGE VE DENKLEMLER​
   8
   3.1. Şekil ve Çizelgelerin
   Yerleştirilmesi...................................................................... 8
   3.2. Şekil ve Çizelgelerin
   Numaralanması.................................................................... 8
   3.3. Şekil ve Çizelge
   Açıklaması...................................................................................9
   3.4. Denklemler ve
   Numaralanması.............................................................................. 9
4. PROJE KAPAĞI VE ÖZEL SAYFALAR​
   10
   4.1. Dış
   kapak..............................................................................................................
   10
   4.2. İç Kapak
   Sayfası...................................................................................................
   10
   4.3. Kabul ve Onay
   Sayfası.........................................................................................
   10
   4.4. Proje Bildirimi
   Sayfası.........................................................................................
   10
   4.5. Özet ve Abstract
   Sayfaları.................................................................................... 10
   4.6. Önsöz
   Sayfası.......................................................................................................
   11
   4.7. İçindekiler
   Sayfası................................................................................................
   11
5. PROJE METNİNİN DÜZENLENMESİ​
   11
   5.1.
   Giriş......................................................................................................................
   11
   5.2. Kaynak
   Araştırması..............................................................................................
   12
   5.3. Materyal ve
   Yöntem.............................................................................................
   12
   5.4. Araştırma Bulguları ve
   Tartışma.......................................................................... 13
   5.5. Sonuçlar ve
   Öneriler.............................................................................................
   13
6. KAYNAKLAR​
   13
7. EKLER​
   16
8. ÖZGEÇMİŞ​
   17
   Ek-1​
   18
   Ek-2​
   19
   Ek-3​
   20
   Ek-4​
   21
   Ek-5​
   22
   Ek-6​
   23
   Ek-7​
   24
   Ek-8​
   25
   Ek-9​
   26
   1

1. GİRİŞ
Bu yazım kılavuzunda, Selçuk Üniversitesi Teknoloji Fakültesi Bilgisayar
Mühendisliği Bölümünde hazırlanan bitirme projesi ve/veya araştırma projeleri bilimsel
standartlara uygun olarak yazımında uyulması gereken yazım ilkeleri kısa ve özlü
olarak sunulmuştur. Bitirme projesi ve/veya araştırma projeleri hazırlayacak adayların
bu kılavuzda bahsedilen şekil ve içerik ile ilgili kurallara uymaları zorunludur. Bitirme
projesi ve/veya araştırma projeleri Teknoloji Fakültesi Bilgisayar Mühendisliği
Bölümü’ne teslim edilmeden önce, Ek 9’daki kontrol listesi doldurulmalı, öğrenci ve
danışman tarafından imzalanmalıdır.

2. GENEL BİÇİM VE YAZIM PLANI
   2.1. Yazım Dili
   Projenin, İngilizce özet (Abstract) bölümü hariç, diğer bölümlerinde (şekil ve
   çizelgeler dahil) yazım dili Türkçe olmalıdır. Proje kolay anlaşılır ve sade bir Türkçe ile
   Türk Dil Kurumu dil bilgisi ve imla kurallarına uygun olarak yazılmalıdır. Latince
   kelimeler italik olarak yazılmalıdır. Projede SI (uzunluk (m), zaman (s), kuvvet (N),
   ivme(m/s2), ağırlık (kg) vb) birimleri kullanılmalıdır.
   2.2. Kullanılacak Kâğıdın Özelliği, Kenar Boşlukları
   Yazımda kullanılacak kâğıtlar, A4 standardında ve birinci hamur 80 gr beyaz
   kâğıt olmalıdır. Yazı, kağıdın tek yüzüne yazılmalıdır. Sol kenarında 3.5 cm, alt, üst ve
   sağ kenarlarında ise 2.5 cm boşluk bırakılmalıdır.
   2.3. Yazı Özelliği
   Projenin metin bölümünde, şekil ve çizelgeler hariç, yazı tipi Times New Roman
   ve büyüklüğü 12 punto olmalıdır. Ancak, alt ve üst indis’lerde, çizelgelerde ya da
   formüllerde karşılaşılan zorunlu hallerde yazı karakteri sekiz (8) puntoya kadar

2

düşürülebilir. Metin içinde noktalama işaretlerinden sonra bir karakterlik boşluk
verilmelidir.
Onay sayfasına atılacak imzalarda mavi renkli kalem kullanılması tercih
edilmelidir.
Özel sayfalar (giriş bölümüne kadar olan sayfalar) Roma rakamları kullanılarak,
sayfanın alt orta kısmında olacak şekilde, 12 punto ile numaralanmalıdır.
Giriş bölümü ile başlayan esas proje metninin numaralanması ise “1, 2, 3,…”
şeklinde üst sağ boşluğa, Times New Roman yazı sitili ve 12 punto yazı büyüklüğü ile
numaralanmalıdır.
2.4. Satır Aralıkları ve Düzeni
“Satır aralıkları” birden fazla satıra yayılan metin satırları arasındaki uzaklığı
ifade edilmektedir. “Boşluk” terimi ise her türden başlık, proje metin paragrafı,
eşitlikler, şekil ve çizelge alanları vb. öncesinde ve/veya sonrasında boş bırakılması
gereken alanlar için kullanılmıştır.
Proje yazımında l.5 satır aralığı kullanılmalıdır. Ancak, proje bildirimi, özet,
abstract, içindekiler, simgeler ve kısaltmalar listesi, çizelgeler, şekillerin ve çizelgelerin
açıklamaları, dipnotlar ve kaynaklar listesinin yazımında ise 1.0 satır aralığı
kullanılmalıdır.
Paragraflarda 1.25 cm’lik girinti kullanılmalıdır. Paragraflar arasında boşluk
bırakılmamalıdır.
Kabul ve onay sayfasındaki yazılar 1.0 satır aralığı kullanılarak, 12 punto ile
yazılmalıdır.
Son hali ciltli olarak sunulan projede mürekkepli kalemle düzeltme, düzeltme
bandı veya sıvı ile silme veya düzeltme olmamalıdır.
Özet metnine kadar olan kısımdaki yazılar 1.0 satır aralığı kullanılarak, 12 punto
ile yazılmalıdır.
Bütün başlıklar sola dayalı, 12 punto ve koyu olarak yazılmalıdır. Sayfa başına
gelen birinci derece bölüm başlıkları hariç tüm başlıklardan önce ve sonra bir satır (1.5
satır aralıklı) boşluk bırakılmalıdır.
İç kapak sayfasındaki yazılar 1.5 satır aralığı kullanılarak, 12 punto, ortalı ve
büyük harfle yazılmalıdır.
3

Şekil ve çizelgelerin açıklaması yazılırken 1.0 satır aralığı ve 10 punto
kullanılmalıdır. Çizelge açıklaması (başlık) ve çizelge sayfayı ortalayacak şekilde 10
punto yazılmalıdır.
Şeklin alt kenarı ile şekil açıklaması arasında bir satır (1.0 satır aralıklı) boşluk
bırakılmalıdır. Şekilden önce, şekil açıklamasından sonra, çizelge açıklamasından önce
ve çizelgeden sonra bir satır (1.5 satır aralıklı) boşluk bırakılmalıdır. Çizelge dipnotları,
çizelgenin hemen altında 1.0 satır aralığında, 8 veya 10 punto ile yazılmalıdır.
Denklemlerden önce ve sonra bir satır (1.5 satır aralıklı) boşluk bırakılmalıdır.
Birbirini takip eden denklem satırları arasında boşluk bırakılmamalıdır.
İçindekiler başlığı, tümüyle büyük harflerle sayfa üstünde 12 punto, koyu ve
ortalı bir şekilde yazılmalıdır. Sayfanın tamamı 1,0 satır aralıklı yazılmalı, her bir bölüm
arasında bir satır (1.0 satır aralıklı) boşluk bırakılmalıdır.
Kaynak listesinin yazımında 12 punto ve 1.0 satır aralığı kullanılmalı, bir
kaynaktan diğerine geçerken bir satır (1.0 satır aralıklı) boşluk bırakılmalıdır.
2.5. Bölüm ve Alt Bölüm Başlıkları
Birinci derecede bölüm başlıkları sayfa başına ve büyük harf ile yazılmalıdır.
İkinci derecede alt bölüm başlıklarında her kelimenin ilk harfi büyük harfle
yazılmalıdır. Üçüncü ve daha ileri derecede alt bölüm başlıklarında ilk kelimenin ilk
harfi dışında tüm kelimeler küçük harfle yazılmalıdır. Alt bölüm başlıklarındaki
bağlaçların (ve, veya, de, da, ya, ya da, ki, ile, vb) her harfi küçük olarak yazılmalıdır.
Bölüm ve alt bölümlerin düzeni ve başlıkların numaralanması için “Proje
Şablonu”na bakınız.
2.6. Sayfaların Numaralanması
Projenin özel sayfaları (giriş bölümüne kadar olan sayfalar) "i, ii, iii, iv, .."
şeklinde küçük harf Roma rakamları kullanılmalıdır. “İç kapak”, “kabul ve onay” ve
“proje bildirimi” sayfalarının numaraları sırasıyla “i, ii, ve iii” olarak düşünülmeli;
ancak bu sayfalara numara yazılmamalıdır. Proje bildirim sayfası dahil, sonraki
sayfalarda numaralar yazılmalıdır. Proje bildirim sayfasının numarası “iii” olmalı ve
sonraki sayfalar bu numarayı takip etmelidir. Giriş bölümü ile başlayan esas proje
4

metninin numaralanması ise “1, 2, 3,…” şeklinde üst sağ boşluğa yazılmalıdır. Sayfa
numaralarının

önünde

ve

arka

kısmında

çizgi

veya benzeri

bir karakter

kullanılmamalıdır.
2.7. Proje İçinde Kaynak Gösterme
Proje içinde kaynak gösterme "yazar ve yıl" sistemine göre yapılmalıdır.
Yazarın yalnız soyadı (ilk harfi büyük, diğerleri küçük harf olarak) ve eserin
yayımlandığı yıl yazılmalıdır. Yazar soyadından sonra virgül konulmalıdır. Arka
arkaya birkaç yazara ait eserin gösterilmesi gerektiğinde eserler tarihlerden sonra
noktalı virgül ile ayrılmalıdır.
Örnekler;
i)​

GSM baz istasyonlarının neden olduğu EM kirlilik seviyeleri, yakın alan
şartlarında ölçülmüş ve ICNIRP limit değerleriyle karşılaştırılmıştır (Forigo,
2009).

ii)​

Bu dezavantajı ortadan kaldırmak için öne sürülen yöntemlerden birisini de
Hart’ın (2005) çalışmasında öne sürdüğü, alternatif şekilli tanıma
çemberleri oluşturmaktır.

İki yazarlı eserler kaynak olarak gösterildiğinde, yazar soyadları arasına "ve" kelimesi
konulmalıdır.
İkiden fazla yazarlı eserler kaynak gösterildiğinde, ilk yazarın soyadından sonra
"ve arkadaşları" anlamına gelen "ve ark." kısaltması kullanılmalıdır.
iii)​

Tekli ve çoklu tüm yönlü görüş sistemlerinin etkinliğinde, görüntüde sabit
çözünürlük ve görüş sensörünün önemi büyüktür (Yoshida ve ark., 2006;
Maeda ve Idou, 2007).

iv)​

AIRS’nin uygulamalarından bir diğeri de, Latifoğlu ve ark. (2007)’nın yine
atherosclerosis

hastalığının

doppler

verileri

yardımıyla

teşhisinde

kullanımıdır.
v)​

Uygunol ve Durduran (2009) yaptıkları çalışmada, pilot bölge seçilen
Konya kent merkezinde, EM kirlilik ölçüm sonuçlarının haritalama işlemini
gerçekleştirmişlerdir.

5

vi)​

Kaynak bir başka yayın içinde kaynak şeklinde verilmiş ise, bu yayın
aşağıdaki şekilde verilebilir. Örneğin, (Özşen ve ark., 2007) yaptığı
çalışmada, Şahan ve ark.’nın (2004)’deki yayınına atıf yapılmışsa, gösterim
aşağıdaki gibi yapılmalıdır.

vii)​

Özşen ve ark. (2007), Şahan ve ark. (2004) tarafından geliştirilen AWAIS
sistemini doppler verilerine uygulayarak, atherosclerosis hastalığı teşhisinde
kullanmışlar ve %100 sınıflama doğruluğuna ulaşmışlardır.
Konu ile ilgili kaynaklar aynı içerikli ise kendi aralarında önce yıl, sonra soyadı

sırasına göre verilmeli, farklı içerikli ise ayrı ayrı yine yıl ve sonra soyadı sırasına göre
verilmelidir.
Sözlü görüşmeler ile yayımlanmamış sonuçlar kaynak olarak kullanılamaz.
Bir komisyon ya da kurum tarafından hazırlanan ve yazarı belirtilmeyen
yayınlarla kurum ve kuruluşlar tarafından yazarsız yayınlanan kaynaklar, eser Türkçe
ise Anonim, yabancı dilde ise Anonymous ve yıl olarak verilmelidir.
Web sitelerinden alınan bilgiler belirli bir yazar (yazarlar) tarafından
oluşturulmamışsa site Türkçe ise Anonim, yabancı dilde ise Anonymous ve yıl olarak
belirtilir.
2.8. Dipnotlar
Proje metni içinde yazılması halinde konuyu dağıtıcı ve okumada sürekliliği
engelleyici nitelikteki çok kısa ve öz açıklamalar, bir veya birkaç satır halinde aynı
sayfanın altına dipnot olarak verilebilir.
2.9. Simgeler, Kısaltmalar ve Sayılar
Projede simgeler ve kısaltmalar, “Simgeler ve Kısaltmalar” başlığı altında
alfabetik sıraya göre verilmelidir. Projede çok kullanılan birden fazla sözcükten oluşmuş
terimler için baş harfleri kullanılarak kısaltma yapılabilir. Bu şekilde yapılan kısaltma
ilk geçtiği yerde parantez içinde yalnız bir defa açıklanmalıdır. Simgeler sola dayalı
olarak yazılmalıdır. Simgeden sonra iki nokta (:) konulmalı ve simgelerin tanım ve
açıklamaları varsa birimleri (SI sistemine uygun) ile yazılmalıdır. Simgeler, iki nokta üst
6

üste (:) ve simgelerin tanım ve açıklamaları alt alta aynı hizada olacak şekilde
düzenlenmelidir.
Ondalıklar nokta ile ayrılmalıdır (örnek; 10.52). Tam sayılarda ise üçerli
basamaklar arasına virgül konulmalıdır (örnek; 10,000).

3. ŞEKİL, ÇİZELGE VE DENKLEMLER
   Proje içinde anlatıma yardımcı olacak şekilde, şekiller (grafik, şema, resim,
   fotoğraf, harita vb.) ve çizelgeler kullanılmalıdır.
   Roma rakamı ile verilen sayfalar hariç renkli çıktı alınabilir. Ancak, projenin
   bütün kopyalarında aynı şekilde renkli çıktı alınmalıdır.
   3.1. Şekil ve Çizelgelerin Yerleştirilmesi
   Yarım sayfa veya daha az yer tutacak şekil ve çizelgeler metin içinde ortalı
   olacak şekilde yerleştirilmelidir. Yarım sayfadan daha fazla yer tutan şekil ve çizelgeler
   ayrı bir sayfaya yerleştirilmelidir. İki veya daha çok, küçük şekil veya çizelge aynı
   sayfada sunulabilir. Bunlar birbiri ile yakından ilgili ise "a, b, c, …"şeklinde
   simgelenerek hepsine tek bir şekil veya çizelge numarası verilir. Şekil ve çizelgeler
   metinde ilk bahsedildiği sayfada veya bir sonraki sayfada mutlaka yer almalıdır. Düşey
   veya yatay olarak sayfaya yerleştirilmelerinde sayfa kenarında bırakılması gerekli
   boşluklar aşılmamalıdır. Taşma durumunda olanlar ya küçültülmeli veya EK olarak
   sunulmalıdır. Proje içinde katlanmış şekil veya çizelge olmamalıdır. Bir sayfadan uzun
   olan çizelgeler proje metni içinde bulunmak zorunda olduğunda diğer sayfalarda
   sırasıyla devam edilmelidir.
   3.2. Şekil ve Çizelgelerin Numaralanması
   Bütün şekil ve çizelgelerin kendine ait bir numarası olmalıdır. Çizelge/şekil
   numarasındaki ilk rakam bölüm numarası, ikinci rakam ise çizelge veya şeklin o bölüm
   içindeki sıra numarasıdır. Örneğin,
   Birinci bölümün şekil ve çizelgeleri:
   7

Şekil 1.1. Şekil açıklaması ​

​

​

Şekil 1.2. Şekil açıklaması .....

Çizelge 1.1. Çizelge açıklaması​

​

​

Çizelge 1.2. Çizelge açıklaması ….

İkinci bölümün şekil ve çizelgeleri:
Şekil 2.1. Şekil açıklaması​​

​

Şekil 2.2. Şekil açıklaması ….

Çizelge 2.1. Çizelge açıklaması​

​

​

Çizelge 2.2. Çizelge açıklaması …..

3.3. Şekil ve Çizelge Açıklaması
Açıklama çizelgenin üstüne şeklin ise altına yazılmalıdır. Şekil ve çizelge
açıklamaları mümkün olduğu kadar kısa, öz ve açıklayıcı olmalıdır. Açıklamaların bir
satırı geçmesi halinde, ikinci ve diğer satırlar sağa-sola dayalı olarak yazılmalıdır. Şekil
ve çizelge açıklamalarında ilk kelimenin ilk harfi büyük olmalı diğer harfler ise küçük
yazılmalıdır. Satır sonuna nokta konmamalıdır. Çizelge dipnotları, çizelgenin hemen
altında yer almalıdır.
Şekil ve çizelgelerle ilgili örnek gösterim için “Proje Şablonu”na bakınız.
3.4. Denklemler ve Numaralanması
Bütün denklemlerin kendine ait bir numarası olmalıdır. Denklemler her bölüm
içinde,

kendi

aralarında

birbirinden

bağımsız

olarak, rakamlarla

ayrı

ayrı

numaralandırılmalıdır. Denklem numaralarında alt bölüm numaraları kullanılmamalıdır.
Denklem sola dayalı, denklem numarası ise sağa dayalı olarak parantez içinde
verilmelidir. Örneğin;
Birinci bölümün denklemleri:
NaOH + HCl → NaCl + H2O​

(1.1)

PV = nRT​

(1.2)

İkinci bölümün denklemleri:
NaOH + HCl → NaCl + H2O​

(2.1)

PV = nRT​

(2.2)

şeklinde verilmelidir.
8

4. PROJE KAPAĞI VE ÖZEL SAYFALAR
Proje kapağı ve özel sayfaların hazırlanması aşağıda belirtilen şekilde olmalıdır.
4.1. Dış kapak
Dış kapak olarak, EK-1’deki örneğe uygun bir dış kapak kullanılmalıdır.
4.2. İç Kapak Sayfası
Dış kapaktan sonra, dış kapakta bulunan boşlukta “projenin adı, projeyi
hazırlayanın adı, bitirme projesi ve/veya araştırma projeleri ve anabilim dalı” yazısının
görünmesi için EK-1’deki örneğe uygun bir iç kapak sayfası eklenmelidir.
4.3. Kabul ve Onay Sayfası
Kabul ve onay sayfasında bulunması gerekli bilgiler ve bu sayfanın düzeni
EK-2’deki gibi olmalıdır.
4.4. Proje Bildirimi Sayfası
Projenin orijinalliği ve etik değerlere bağlı kalınarak hazırlandığına ait bilgileri
içeren “proje bildirimi” sayfası, EK-3’teki örneğe göre hazırlanmalıdır. Proje bildirim
sayfası projeyi yapan öğrenci tarafından imzalanmalıdır.
4.5. Özet ve Abstract Sayfaları
Özet sayfası EK-4’te, abstract sayfası ise EK-5’te gösterilen şekilde
düzenlenmelidir. Özet ve abstract sayfaları öz olarak eklerde görüldüğü gibi projenin

9

çeşidini (Bitirme Projesi/Araştırma Projesi), projenin adını, projeyi hazırlayanın adını,
jüri üyelerinin adlarını ve özet metnini içermelidir.
Özet metninde; proje çalışmasının amacı, kapsamı, kullanılan yöntem/yöntemler
ve elde edilen sonuç/sonuçlar öz olarak belirtilmelidir. Özet 200 kelimeden fazla
olmamalıdır. Özet metninden sonra 4-8 adet kelimeden oluşan “Anahtar kelimeler”
verilmelidir. Özet ve abstract 10 punto times new roman fontunda yazılmalıdır.
Abstract sayfası ise özet sayfasının İngilizce’ye çevrilmiş halidir.
4.6. Önsöz Sayfası
Bu kısımda proje metni içinde yazımı durumunda anlatım bütünlüğünü bozacağı
varsayılan, yalnız projeyi hazırlayan tarafından sunulmak istenen çalışma ile ilgili ek
bilgiler ile çalışmayı etkileyen faktörlerden bahsedilir. Klasik önsöz düzeninde ve en
çok bir sayfa olarak yazılmalıdır.
Önsözün son kısmında proje çalışmasında doğrudan katkısı bulunan kişilerle,
doğrudan ilgili olmadığı halde olağan görevi dışında katkıda bulunmuş kişi ve/veya
kuruluşlara teşekkür edilebilir. Teşekkür edilen kişilerin unvanı (varsa), adı soyadı,
görevli olduğu kuruluş ve çalışmaya olan katkısı kısa ve öz bir şekilde belirtilebilir.
Proje çalışması bir projeye bağlı olarak gerçekleşmişse, projenin ve projeye destek
sağlayan ilgili kuruluşun adı da bu bölümde belirtilmelidir.
4.7. İçindekiler Sayfası
İçindekiler sayfası EK-6’daki gibi, özet sayfasından başlanarak tüm özel
sayfalar, proje metninde yer alan bütün bölüm ve alt başlıkları, kaynaklar, ekler ve
özgeçmişin verildiği sayfaların sayfa numaralarını içermelidir. Projede kullanılan
birinci, ikinci ve üçüncü derece başlıkların tamamı hiçbir değişiklik yapılmaksızın,
"İçindekiler" sayfasında yer almalıdır.
İçindekiler kısmında ana başlıklar koyu yazılmalıdır. Bu sayfada, her bir başlığın
hizasına, sadece o başlığın yer aldığı ilk sayfanın numarası yazılmalıdır.

5. PROJE METNİNİN DÜZENLENMESİ

10

Proje, Özel Sayfalar (iç kapak, onay sayfası, proje bildirimi, önsöz ve/veya
teşekkür, özet, abstract), Proje metni (Giriş, Kaynak Araştırması, Materyal ve Yöntem
(veya Teorik Esaslar), Araştırma Bulguları ve Tartışma, Sonuçlar ve Öneriler),
Kaynaklar, Ekler ve Özgeçmişten oluşmalıdır.
5.1.Giriş
Bu bölümde konunun önemini belirten genel bilgiler verildikten sonra
araştırmanın amacı açıkça belirtilmelidir. Proje konusunun kaynak araştırması
bölümünde verilen çalışmalardan farklı olan özgün yönü vurgulanmalıdır. Giriş
bölümünün son kısmında ise projenin sonraki bölümlerinde verilecek bilgiler birer
cümle ile özetlenmelidir.
5.2. Kaynak Araştırması
Projenin bu bölümünde proje konusu ve mevcut problemin çözümü ile ilgili
önceki çalışmaların ana fikirleri, metotları ve sonuçlarının bir düzen içinde sentezlenmiş
özetleri verilir. Bu kısımda konu dışı literatür bilgileri verilmemelidir. Konuyla
doğrudan ilgili kaynaklar kısaca açıklanmalıdır. Klasik ders kitaplarından alınan genel
bilgilerin

detayları

proje

içerisinde

verilmemeli,

okuyucuyu

ilgili

kaynağa

yönlendirecek şekilde açıklama yapılmalıdır. Olabildiğince doğrudan ulaşılmış
kaynaklara yer verilmeli, bir başka araştırıcıdan alınmış az sayıda kaynak, alındığı
kaynak da belirtilerek kullanılabilir.
Giriş ve kaynak araştırması bir bölüm olarak verilmek istenirse, giriş bölümünün
sonuç kısmı kaynak araştırmasını açıklayacak bir cümle ile bağlanmalı ve giriş
bölümünün alt başlığı olarak verilmelidir. Bu durumda alt başlık kullanılmak istenmez
ise giriş başlığı yerine “GİRİŞ VE KAYNAK ARAŞTIRMASI” olarak verilebilir.
5.3. Materyal ve Yöntem
Bu bölümde varsa araştırmanın amacını gerçekleştirmek için kullanılan
materyalin temin şekli, miktarı, nitelikleri ve temsil ettiği popülâsyon açıklanır.
Araştırmanın düzenleme şekli ve uygulanan her türlü yöntem(ler) açık ve anlaşılır bir
tarzda belirtilir. Ancak klasik ve rutin metotlara sadece literatüre atıf yapılarak ana
11

hatları belirtilir. Şayet bu metotlarda orijinaline kıyasla bir yenilik veya değişiklik
mevcut ise bu kısımlar ayrıntılı olarak açıklanmalıdır. Verilerin değerlendirilmesinde
kullanılan istatistik metot veya metotları belirtilmelidir.
Bu bölümde, çalışmanın teorik açıklanması, varsa matematik formülasyon ve
çeşitli çözüm yöntemleri de yer alabilir. Bazı anabilim dallarındaki (istatistik,
matematik vb.) çalışmalar denemeye dayalı olmayabilir. Bu tip çalışmalarda “materyal
ve yöntem” bölümü verilmez ise “teorik esaslar” başlığı altında verilebilir.
5.4. Araştırma Bulguları ve Tartışma
Projenin bu kısmında, elde edilen sonuçlar belli bir düzen ve mantık
çerçevesinde verilmelidir. İlgili konuda yapılan diğer çalışmalara atıf yapılmalı ve
karşılaştırılarak

tartışılmalıdır.

Farklı/aykırı

belirtilmelidir.

Varılan sonuçların

sonuçların

muhtemel

sebepleri

geçerliliği ve uygulanabilirliği açık olarak

yazılmalıdır. Tartışma bölümünde, giriş bölümünde bahsedilen genel bilgilerin
tekrarından kaçınılmalıdır.
5.5. Sonuçlar ve Öneriler
Çalışmada elde edilen genel sonuçlar tekrardan kaçınılarak bu bölümde özet
olarak verilir. Konuyla ilgili ileride yapılacak çalışmalara, araştırıcılara veya
uygulayıcılara öneriler bu bölümde yazılmalıdır.

6. KAYNAKLAR
   Kaynaklar bölümü projede faydalanılan eserlerden oluşur. Kaynaklar listesi
   EK-7’deki gibi verilmelidir. Proje metni içinde adı geçmeyen kaynak, kaynaklar
   listesine dahil edilmez.
   Kaynaklar listesi yazılırken, birinci yazar Soyadına göre alfabetik sıralanmalı,
   ilk satırdan sonraki satırlar 1.0 cm sağdan başlamalıdır. Aynı yazar/yazarların farklı
   eserleri eski tarihliden başlayarak, aynı tarihli eserler tek yazarlıdan başlayarak
   sıralanmalıdır. Kaynaklar, mümkün olduğunca orijinal dilinde sunulmalıdır. Orijinal

12

dilinde verilemeyen kaynaklar, Türkçe veya İngilizce olarak verilebilir. Ancak bu
durumda kaynağın orijinal dili parantez içerisinde belirtilmelidir.
Projede yararlanılan kaynakların çeşidine göre gösterimi aşağıdaki gibi
olmalıdır.
​

Kaynak bir makale ise: Yazarın soyadı, adının baş harfleri., yılı, makalenin
başlığı, derginin adı (italik), cilt numarası (varsa no ), sayfa aralığı.

Özgören, M., 2006, Flow Structure in the downstream of square and circular cylinders,
Flow Measurement and Instrumentation, 17 (4), 225-235.
​

Kaynak bir kitap ise: Yazarın soyadı, adının baş harfi(leri)., yılı, kitabın adı,
cilt numarası, varsa editör(ler) / çeviri editörleri, yayınlayan yer (italik),
yayınlandığı yer, sayfa aralığı.

Dasgupta, D., 1998, Artificial immune systems and their applications, Springer-Verlag,
Berlin - Heidelnerg, 45-52.
Not: Çeviri kitaplarda orijinal kitabın değil çeviri kitabın yayın tarihi esas alınacaktır.
​

Kaynak basılmış tez ise: Yazarın soyadı, adının baş harfi(leri). (yılı), Tezin
adı”, Tezin Cinsi (Yüksek lisans/doktora), Tezin Sunulduğu Enstitü (italik),
sunulduğu yer, sayfa aralığı.

Özbay, Y., 1999, EKG aritmilerini hızlı tanıma, Doktora Tezi, Selçuk Üniversitesi Fen
Bilimleri Enstitüsü, Konya, 10-15.
​

Kaynak kongreden alınmış ise: Yazarın soyadı, adının baş harfi(ler)., yılı,
Tebliğ Adı, kongre, seminer veya konferansın adı (italik), yapıldığı yer, bildiri
kitabında yer aldığı sayfa aralığı.

Akdemir, B., Güneş, S. and Genç, A., 2009, Artificial neural network training models in
prediction of concrete compressive strength using euclidean normalization
method, 3rd Int. Conf. on Complex Systems and Applications-ICCSA 2009, Le
Havre-France, 160-165.
Güneş, S. ve Polat, K., 2009, Elektrokardiyogram (EKG) aritmi teşhisinde en az kareli
destek vektör makinaları kullanımına dayalı medikal teşhis destek sistemi, 13.
Biyomedikal Mühendisliği Ulusal Toplantısı, BİYOMUT-2009, İstanbul,
170-173.
13

​

Kaynak rapordan alınmış ise: Yazarın soyadı, adının baş harfi(leri) (raporu
hazırlayan tüzel kişi ise kuruluşun adı), yılı, raporun adı, raporu hazırlayan
kuruluşun kısa adı ve rapor numarası (italik), yayınlandığı yer (italik), sayfa
aralığı.

De Castro, L. N. and Von Zuben, F. J., 2000, Artificial immune systems: Part I- Basic
theory and applications, DCA-RT 02/00, Brasil, 23-28.
​

Kaynak aktüel dergi ve gazete haberinden alınmış ise:

Corliss, R., 1993, Pacific Overtures Times, 142 (11), 68-70.
​

Kaynak yazarı bilinmeyen ulusal bir çalışmadan alınmış ise:

Anonim, 2006, Tarım istatistikleri özeti, DİE Yayınları, No;12, Ankara, 22-23.
​

Kaynak yazarı bilinmeyen yabancı bir çalışmadan alınmış ise:

Anonymous, 1989, Farm accountancy data network, an A-Z of methodology,
Commission Report of the EC, Brussels, 16-19.
​

Eğer aynı yazarın aynı yılda basılmış birden fazla yayını kullanılmışsa basım
yıllarının sonuna alfabetik bir karakter ilave edilir. Örneğin aynı yazarın (ların)
2003 yılındaki üç yayını için (2003a, 2003b, 2003c) şeklinde gösteriniz.

​

Haritalar için gösterim
Yazarın soyadı, adının baş harf(ler)i., yılı, Başlık, Ölçek, Basım Yeri:Yayınevi.

Mason, J., 1832, Map of the countries lying between Spain and India, 1:8.000.000,
London: Ordnance Survey.
​

Web sayfaları için gösterim
Yazarın soyadı, adının baş harf(ler)i., yılı, Başlık [online], (Edition), Yayın
Yeri, Web adresi:URL [Ziyaret Tarihi].

Holland, M., 2002, Guide to citing Internet sources [online], Poole, Bournemouth
University,http://www.bournemouth.ac.uk/library/using/guide_to_citing_intern
et_sourc.html [Ziyaret Tarihi: 4 Kasım 2002].

14

7. EKLER
Proje metni içinde yer alması halinde konuyu dağıtıcı ve okumada sürekliliği
engelleyici nitelikteki ve dipnot olarak verilemeyecek kadar uzun açıklamalar, bir
formülün çıkarılışı, geniş kapsamlı ve ayrıntılı deney sonuçları, örnek hesaplamalar,
fotoğraflar, haritalar, geliştirilen programın kaynak kodu vb. bu bölümde EK verilebilir.
Algoritma veya akış diyagramı bu kısımda verilmemeli, proje içerisinde “Materyal ve
Metot” veya ilgili bölümde verilmelidir.
Bu bölümde yer alacak her bir açıklama için uygun bir başlık seçilmeli ve bunlar
proje içerisinde sunuluş sıralarına göre "EK-1, EK-2, EK-3,…" şeklinde her biri ayrı
sayfadan başlayacak şekilde verilmelidir.

15

8. ÖZGEÇMİŞ
Projeyi hazırlayan öğrenci ile ilgili bilgiler, "ÖZGEÇMİŞ" başlığı altında
eklerden sonra EK-8’e uygun olarak hazırlanmalıdır. Üçüncü şahıs dili ile yazılmalıdır.
Özgeçmiş sayfası projenin sayfa numarası verilecek en son sayfasıdır.

16

Ek-1

T.C.
SELÇUK ÜNİVERSİTESİ
TEKNOLOJİ FAKÜLTESİ
BİLGİSAYAR MÜHENDİSLİĞİ BÖLÜMÜ

PROJE BAŞLIĞINI BURAYA YAZINIZ
Öğrencinin Adı SOYADI
BİTİRME PROJESİ
ARAŞTIRMA PROJELERİ

Ay adı-Yıl
KONYA
Her Hakkı Saklıdır
17

18

Ek-2
BİTİRME PROJESİ KABUL VE ONAYI
................................. tarafından hazırlanan “…………………………………..” adlı
bitirme proje çalışması …/…/… tarihinde aşağıdaki jüri üyeleri tarafından oy birliği/oy
çokluğu ile Selçuk Üniversitesi Teknoloji Fakültesi Bilgisayar Mühendisliği bölümünde
bitirme projesi olarak kabul edilmiştir.

​

​

​

​

​

​

​

Jüri Üyeleri​ ​

​

​

​

​

​

​

​

…………………..

​

​

​

…………………..

​

​

​

…………………..

Üye
Unvanı Adı SOYADI​ ​

​

​

​

…………………..

Üye
Unvanı Adı SOYADI​ ​

​

​

​

…………………..

​

Prof. Dr. Şakir TAŞDEMİR
Bilgisayar Mühendisliği
​
Bölüm Başkanı

Başkan​
Unvanı Adı SOYADI​ ​
​
​
Danışman
Unvanı Adı SOYADI​ ​
​
​
Üye
Unvanı Adı SOYADI​ ​

​

​

​

İmza

Yukarıdaki sonucu onaylarım.
​
​
​

​
​
​

​
​
​

​
​
​

​
​
​

​

*Bu bitirme proje çalışması ……………. tarafından …………. nolu proje ile
desteklenmiştir.
**Prof.Dr/Doç.Dr./Dr.Öğr.Üyesi …..…… bu proje çalışmasının ikinci danışmanıdır.

* Bu ifade proje çalışması yapılırken bir destek alındıysa yazılmalı aksi taktirde silinmedir.
  ** Bu ifade ikinci danışman varsa yazılmalı aksi taktirde silinmelidir.

19

Ek-3
PROJE BİLDİRİMİ
Bu projedeki bütün bilgilerin etik davranış ve akademik kurallar çerçevesinde elde
edildiğini ve proje yazım kurallarına uygun olarak hazırlanan bu çalışmada bana ait
olmayan her türlü ifade ve bilginin kaynağına eksiksiz atıf yapıldığını bildiririm.

DECLARATION PAGE
I hereby declare that all information in this document has been obtained and presented
in accordance with academic rules and ethical conduct. I also declare that, as required
by these rules and conduct, I have fully cited and referenced all materials and results
that are not original to this work.

​
​
​

​
​
​

​
​
​

​
​
​

​
​
​

​
​
​

​
​
​

​
​
​

​
İmza
Öğrencinin Adı SOYADI
​
Tarih:

20

Ek-4
ÖZET

BİTİRME PROJESİ VEYA
ARAŞTIRMA PROJELERİ BAŞLIĞINI BURAYA YAZINIZ
Öğrencinin Adı SOYADI
Selçuk Üniversitesi Teknoloji Fakültesi
Bilgisayar Mühendisliği Bölümü
Danışman: Unvanı Adı SOYADI
Yıl, … Sayfa (Örnek: 2010, 105 Sayfa)
Jüri
Danışmanın Unvanı Adı SOYADI
Diğer Üyenin Unvanı Adı SOYADI
Diğer Üyenin Unvanı Adı SOYADI
Diğer Üyenin Unvanı Adı SOYADI
Diğer Üyenin Unvanı Adı SOYADI
Özet
metnini
yazmaya
buradan
başlayınız
………………………………………
…………………………………………………………………………………………..................................
...... .................................​
10
punto
olmalı
……………
………………….
..........................................................................................................................................................................
.................................................................................................................................
Anahtar Kelimeler: 4-8 adet anahtar kelime yazınız. ​

Alfabetik sırada ve10 punto olmalı

21

Ek-5
ABSTRACT
PROJECT
PROJE BAŞLIĞININ İNGİLİZCE’SİNİ BURAYA YAZINIZ
Öğrencinin Adı SOYADI
THE FACULTY OF TECHNOLOGY
SELÇUK UNIVERSITY
COMPUTER ENGINEERING
Advisor: Title Unvanı Adı SOYADI
Year, … Pages (2010, 105 Pages)
Jury
Advisor Unvanı Adı SOYADI
Diğer Üyenin Unvanı Adı SOYADI
Diğer Üyenin Unvanı Adı SOYADI
Diğer Üyenin Unvanı Adı SOYADI
Diğer Üyenin Unvanı Adı SOYADI
Türkçe
özet
metninin
İngilizce’sini
yazmaya
buradan
başlayınız.
……….……
………………………………………………………………………………………………………………
……………………………………10 punto olmalı
………………………………………………………………………………………………………………
…………………….…………………………………………………………………………………………
Keywords: Türkçe özetteki anahtar kelimelerin İngilizce’sini yazınız. Alfabetik sırada ve10 punto
olmalı

22

Ek-6
İÇİNDEKİLER
PROJE BİLDİRİMİ... .………………………………………………………………. iii
ÖZET​
iv
ABSTRACT​
v
ÖNSÖZ​
vi
İÇİNDEKİLER​
vii
SİMGELER VE KISALTMALAR​
viii

1. GİRİŞ​
   1
   1.1. Birinci Bölüm İkinci Derece
   Başlık....................................................................... 1
   1.1.1. Birinci bölüm üçüncü derece
   başlık................................................................ 1
2. KAYNAK ARAŞTIRMASI​
   2
   2.1. İkinci Bölüm İkinci Derece
   Başlık......................................................................... 2
   2.1.1. İkinci bölüm üçüncü derece
   başlık.................................................................. 2
3. MATERYAL VE YÖNTEM​
   3
   3.1. Üçüncü Bölüm İkinci Derece
   Başlık...................................................................... 3
   3.1.1. Üçüncü bölüm üçüncü derece
   başlık...............................................................3
4. ARAŞTIRMA BULGULARI VE TARTIŞMA​
   5
   4.1. Dördüncü Bölüm İkinci Derece
   Başlık.................................................................. 5
   4.1.1. Dördüncü bölüm üçüncü derece
   başlık........................................................... 5
5. SONUÇLAR VE ÖNERİLER​
   6
   KAYNAKLAR​
   7
   EKLER​
   8
   ÖZGEÇMİŞ​
   10

23

Ek-7

6. KAYNAKLAR
   Akdemir, B., Güneş, S. and Genç, A., 2009, Artificial neural network training models in
   prediction of concrete compressive strength using euclidean normalization
   method, 3rd Int. Conf. on Complex Systems and Applications-ICCSA 2009, Le
   Havre-France, 160-165.
   Anonim, 2006, Tarım istatistikleri özeti, DİE Yayınları, No;12, Ankara, 22-23.
   Anonymous, 1989, Farm accountancy data network, an A-Z of methodology”
   Commission Report of the EC, Brussels, 16-19.
   Corliss, R., 1993, Pacific Overtures Times, 142 (11), 68-70.
   Dasgupta, D., 1998, Artificial immune systems and their applications, Springer-Verlag,
   Berlin - Heidelnerg, 45-52.
   De Castro, L. N. and Von Zuben, F. J., 2000, Artificial immune systems: Part I- Basic
   theory and applications, DCA-RT 02/00, Brasil, 23-28.
   Güneş, S. ve Polat, K., 2009, Elektrokardiyogram (EKG) aritmi teşhisinde en az kareli
   destek vektör makinaları kullanımına dayalı medikal teşhis destek sistemi, 13.
   Biyomedikal Mühendisliği Ulusal Toplantısı, BİYOMUT-2009, İstanbul, 170-173.
   Holland, M., 2002, Guide to citing Internet sources [online], Poole, Bournemouth
   University,
   http://www.bournemouth.ac.uk/library/using/guide_to_citing_
   internet_ sourc.html [Ziyaret Tarihi: 4 Kasım 2002].
   Mason, J., 1832, Map of the countries lying between Spain and India, 1:8.000.000,
   London: Ordnance Survey.
   Özbay, Y., 1999, EKG aritmilerini hızlı tanıma, Doktora Tezi, Selçuk Üniversitesi Fen
   Bilimleri Enstitüsü, Konya, 10-15.
   Özgören, M., 2006, Flow Structure in the downstream of square and circular cylinders,
   Flow Measurement and Instrumentation, 17 (4), 225-235.
   Diğer örneklenmeyen kaynakları benzer şekilde yazınız.

24

Ek-8
ÖZGEÇMİŞ

KİŞİSEL BİLGİLER
Adı Soyadı​
:
Uyruğu​
:
Doğum Yeri ve Tarihi​ :
Telefon​
:
Faks​
:
e-mail​
:
EĞİTİM
Derece
Adı, İlçe, İl
Lise​
:
Üniversite​
:
Yüksek Lisans​:
Doktora​
:

Bitirme Yılı

İŞ DENEYİMLERİ
Yıl

Kurum

Görevi

UZMANLIK ALANI
YABANCI DİLLER
BELİRTMEK İSTEĞİNİZ DİĞER ÖZELLİKLER
YAYINLAR*

Özgeçmiş sayfası gerektiğinde bir sayfayı geçebilir.
Teziniz haricinde yaptığınız yayınları da yazabilirsiz.

25

Ek-9
Kontrol Edilecek Hususlar

Evet

Hayır

Sayfa yapısı uygun mu?
Şekil ve çizelge başlık ve içerikleri uygun mu?
Denklem yazımları uygun mu?
İç kapak, onay sayfası, Proje bildirimi, özet, abstract, önsöz
ve/veya teşekkür uygun yazıldı mı?
Proje yazımı; Giriş, Kaynak Araştırması, Materyal ve Yöntem
(veya Teorik Esaslar), Araştırma Bulguları ve Tartışma,
Sonuçlar ve Öneriler sıralamasında mıdır?
Kaynaklar soyadı sırasına göre verildi mi?
Kaynaklarda verilen her bir yayına proje içerisinde atıfta
bulunuldu mu?
Kaynaklar açıklanan yazım kuralına uygun olarak yazıldı mı?
Proje içerisinde kullanılan şekil ve çizelgelerde kullanılan
ifadeler Türkçe’ye çevrilmiş mi? (Latince ve Özel kelimeler
hariçtir)
Projenin içindekiler kısmı, proje içerisinde verilen başlıklara
uygun hazırlanmış mı?

Yukarıdaki verilen cevapların doğruluğunu kabul ediyorum.

Unvanı Adı SOYADI

İmza

:

………………………..…..……..……….

……………..………...

Danışman​ :

………………………………..….………
.

…………………..……

Öğrenci​

26

*Bitirme projesi/araştırma projeleri Teknoloji Fakültesi proje yazım kurallarına uygun olarak
hazırlanmalıdır. Projeler teslim edilmeden önce yukarıdaki kontrol listesi öğrenci ve danışman
tarafından
imzalanmalıdır. Bu sayfa tez teslimi esnasında en üst sayfa olarak verilmelidir.
*Proje ilk savunmaya sunulacağında spiral cilt veya clip dosya formunda teslim edilmelidir.

27

